# Анализ на близост между парковете в София

### Методология

Бяха взети данни от https://sofiaplan.bg/api/ относно парковете и входовете към тях в София, както и пешеходната мрежа на града. Тези данни бяха филтрирани и трансформирани към BGS 2005 координатна система, като бяха премахнати паркове, който нямат входове или са далеч от наличната пътна мрежа **(>20m до пешеходна мрежа)**. Следващата стъпка беше да се създаде топология по пешеходната мрежа, чрез която да можем да направим пространствен анализ на това кои паркове са близо един до друг, както и кои са пътищата, които ги свързват. Критерият за близост между два парка беше избран като максимално 10 минути нужни за стигане от единия парк до другия. Целият код нужен за анализа е описан във файла [query.sql](./query.sql)

### Заключения

Най-добра е достъпността между парковете в южните квартали на София, като това се дължи на големият брой зелени площи там. Има широк избор на междупаркови маршрути и въпреки че големите паркове **(Южен, Борисова градина)** са далеч един от друг, може да се стигне до тях посредством минаването през малки паркове - свръзки .В северната част на града има доста по-малко присъствие на паркове, но се наблюдава, че съществуват клъстери, където парковете са достъпни един от друг. В крайните квартали има доста по-малко наличие на близки един до друг паркове, като това се дължи отчасти на факта, че там има по-малко зелени площи и отчасти на това, че част от данните за тези зони липсват в използваните извадки. Като общо заключение можем да изведем, че зелените площи в София са добре свързани в централните части на града, докато в покрайнините това не изглежда да е така, но за да се потвърди трябва да се направи нов анализ с по-добри данни относно крайните квартали.
